Veteres cum maiore studio atque amore, quam nostrae
aetatis homines, universam rerum naturam amplexi sint,
non miramur, quod imprimis cum animalibus iisque dome-
sticis artiore quodam vinculo et quasi familiaritate ita con-
iunctos fuisse illos cognoscimus, ut scriptores eorum his
rebus aut describendis aut comparationibus translationibus·
que ab iis petendis libenter operam navarent. Nam Graeci
quidem magnum inde imaginum numerum desumpserunt,
quibus orationem exornarent. Atque ex uno Platone
apparet, praestantes imprimis et insignes similitudines ex
equi natura proficisci, si legimus ea, quae exstant apol.
p. 30, Phaedr. p. 254, leg. p. 666. Nec desunt poetis
similia ab his rebus petita, immo notitiam earum illos
habuisse tam accuratam ex poematis eorum conicere licet,
ut nostrae aetatis nisi qui in eiusmodi studiis versetur
illos aequare in hac re minime possit. Quo fit, ut ipsa
quoque tragoedia, qua nihil in poesis genere perfectius
apud Graecos videmus, veritate et simplicitate excellat et
ad ipsius naturae similitudinem ita expressa videatur, ut
de hac quoque re Godofredi illud Hermanni valeat in
dissertatione de re scenica in Aeschyli Orestea prolatum ε
,Naturam imitabantur Graeci, eoque in omne aevum pro
exemplis veri rectique erunt“, etsi haec verba ad alias res
illo loeo spectant. Iam igitur cum in omnibus fere vitae
humanae condicionibus animalia illa, quae huc pertinent,
haud parvi momenti sint, ne ei quidem qui hominum
mores et instituta describenda sibi - proposuerit, illorum

 

